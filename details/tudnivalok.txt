Slot Machine
Az első nyerőgép a 19. században készült el és Charles Fey nevéhez fűződik. Az úriember Németországban élt, majd gondolt egy nagyot és a lehetőségek hazájába, Amerikába költözött. Charles Fey aztán itt, pontosabban Kaliforniában alkotta meg az első nyerőgépet, 1895-ben. Az első nyerőgép a háromtárcsás volt, majd a 20. század közepén kerültek először szimbólumok a nyerőgépekre. Majd elérkezünk a nyerőgépek harmadik fejlődési szakaszához, amit a ma embere is élvezhet, azaz az internet segítségével, a számítógépen is elérhető online nyerőgépes játékokhoz.

BlackJack
A BlackJack egy kártyajáték, melyet 52 lapos francia kártyával játszanak dzsókerek nélkül. A játék célja, hogy a játékos lapjai összértéke minél közelebb legyen a huszonegyhez, de azt ne lépje túl. Elődjének a „huszonegy” és a „pontoon” játékok tekinthetők. Kezdetben főleg Franciaországban, Olaszországban és Spanyolországban játszották, Amerikában csak akkor vált népszerűvé, amikor kidolgoztak egy extra nyereményt. Ez volt a Black Jack, amelyet egy pikk ász és egy fekete bubi kombinációjával lehetett létrehozni, és 10:1 arányban fizetett.

Roulette
A rulett egy főleg kaszinókban és játéktermekben elterjedt szerencsejáték. Neve a francia roulette, azaz kis kerék kifejezésből ered. Története egészen az ókorig vezethető vissza, de pontos eredetére több elmélet is létezik, azonban ezek egyike sem bizonyított.
A játék lényege, hogy a játékvezető (krupié) által, a tárcsa forgási irányával ellentétesen elgurított golyónak a megérkezési pozíciójára lehet fogadni. Minden boxhoz szám és szín tartozik, ezek különböző kombinációjára lehet tétet helyezni. A tétek az eséllyel közel arányos nyereményekkel kecsegtetik a játékosokat.

Kockajáték
Az ókori Európában közkedvelt jóslási forma és szerencsejáték volt a kockavetés. Ezt két kockával, egy pohár segítségével játszották, és az eredményre fogadást kötöttek, vagy misztikus jelentést tulajdonítottak neki. Ebből alakult ki a napjainkban a kaszinókban játszott kockajáték és a kockapóker, a póker egyszerűbb változata.



